<!DOCTYPE html>
<html lang="hu">
<head>
  <title>A rulett</title>
  <meta charset="utf-8">
  <meta name="viewport" content="width=device-width, initial-scale=1">
  <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css">
  <link rel="stylesheet" href="style.css">
  <link rel="shortcut icon" href="favicon-32x32.png" type="image/x-icon">
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
  <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
  
</head>
<body>


  <header class="text-center">
  <h1>A rulett</h1>
  <button class="btn btn-block btn-danger btn-lg" type="button" onclick="alert('Az oldal készítője: Köbli Róbert')">Szerző</button><br>
  <button class="btn btn-block btn-danger btn-lg" type="button" onclick="window.print()">Oldal nyomtatása</button><br>
</header>



<div class="container jumbotron text-center kepkeret">
  
     
  <img src="Roulette-Tisch.jpg" alt="Rulettasztal" title="Rulettasztal" class="img-fluid img-thumbnail">
    Rulettasztal egy kaszinóban

  <img src="1800.jpg" alt="Rulettasztal" title="Rulettasztal" class="img-fluid img-thumbnail">
    A rulettasztal ábrázolása az 1800-as években
</div>

<div class="container jumbotron text-center" style="margin-top:30px">
  <div class="row">
    <div class="col-sm-6">
      <h2 >Mi is az a rulett?</h2>
      <p>A rulett egy főleg kaszinókban és játéktermekben elterjedt szerencsejáték. Neve a francia roulette, azaz kis kerék kifejezésből ered. Története egészen az ókorig vezethető vissza, de pontos eredetére több elmélet is létezik, azonban ezek egyike sem bizonyított.</p>
      <p>A játék lényege, hogy a játékvezető (krupié) által, a tárcsa forgási irányával ellentétesen elgurított golyónak a megérkezési pozíciójára lehet fogadni. Minden boxhoz szám és szín tartozik, ezek különböző kombinációjára lehet tétet helyezni. A tétek az eséllyel közel arányos nyereményekkel kecsegtetik a játékosokat.</p>
      <hr class="d-sm-none">     
    </div>
    <div class="col-sm-6">
      <h2>Története</h2>
      <p>
        Már ókori görög katonák is játszottak egy ruletthez hasonló játékot, melyben egy több cikkelyre osztott pajzsot kardhegyen pörgetve azon versengtek melyik pozíciónál fog az megállni. Az ókori Rómában is ismertek egy hasonló játékot melyhez pajzs helyett kocsikereket használtak.</p>
      <p>Konkrétan a rulett eredete csak gyéren dokumentált, így nem tudhatjuk pontosan hogyan fejlődött. Feltalálását gyakran Blaise Pascal francia matematikusnak tulajdonítják, aki örökmozgóval kapcsolatos kísérletezései „melléktermékeként” találta ki ezt a játékot. Tény, hogy létezett Angliában két nagyon hasonló játék: Az egyik az even odd volt, melyet ugyancsak egy forgó tárcsán játszottak, és lényege a páros, illetve páratlan számok kitalálása volt; ezen kívül volt még egy roll it (gurítsd) nevű játék is. Egyik játékról sem tudunk sokat, de feltételezhető, hogy a mai rulett valahogy a két játék kombinációjából alakulhatott ki. A kerék és a golyó mellett azonban a játék varázsának másik felét az összetett tétrakási rendszer biztosítja, mely valószínűleg egy olasz táblajátékból származik.Az első mai formájában ismert rulettjáték 1796-ban jelent meg Párizsban.</p>
      </div>
    
  </div>
</div>
<div class="container jumbotron text-center kepkeret2">
  <img src="Roulette_wheel.jpg" alt="Piros 12" title="Piros 12" class="img-fluid img-thumbnail">
     A piros tizenkettes nyert
  <img src="Ruletti.png" alt="Tábla" title="Tábla" class="img-fluid img-thumbnail">
     A tábla, vagy tabló
</div>
<div class="container jumbotron text-center">
  <h2>A játék menete</h2>
  <h3 class="text-left">Zsetonvásárlás</h3>
    <p>
      A rulettasztalnál történő játékra elvileg nem alkalmasak a kaszinókban használatos készpénz értékű zsetonok (cash chip), hanem a rulettasztalnak saját zsetonkészlete van (table chip), amit a krupié oszt ki az egyes játékosoknak. Néhány kaszinóban megengedett a cash chipek használata tétrakáskor, de ez erősen ellenjavallt, mivel a tétek könnyen keveredhetnek más játékos tétrakásaival.
      Table chip vásárlására olyankor van lehetőség, amikor a krupié már befejezte az előző játékban megtett vesztes tétek begyűjtését, valamint a nyeremények kifizetését, és kihirdeti az új játékot. Ekkor érdemes színt kérni (to take a colour). A rulettasztalnál minden játékosnak egy adott színű zsetonkészlet áll rendelkezésére olyan mennyiségben, amennyi cash chipet ezekre előzőleg beváltott. Egy szín 200 zsetonból áll (set), melyet a krupié 20 zsetonos oszlopokban (stack) ad oda a játékosnak. Hogy bemutassa, a zsetonkészlet hiánytalanul megvan, az egyik húszas oszlopot négy részre szedi, és az egyik ötöst maga előtt szétteríti.    </p>
    <hr>
  <h3 class="text-left">Tétek megtétele</h3>
    <p>
      A készpénz, vagy cash chipek beváltása után kezdődik a fogadás. A tétek részben leírtaknak megfelelően rendkívül sok kombinációra van lehetőség. Fontos, hogy a zsetonok mindig pontosan kerüljenek elhelyezésre. Ha például egy számra kíván fogadni, akkor fontos, hogy a zseton nem érhet hozzá egyik vonalhoz sem, mivel ekkor split, sarok esetén cornernek is lehet nézni. Amennyiben a krupié észreveszi az esetleges hibát, mindenképpen tisztázni fogja a tét pontos helyét még a gurítás előtt.
      Előfordul, hogy két játékossal azonos tétet kíván megtenni, ebben az esetben a zsetonokat egyszerűen a másik játékos zsetonjaira kell helyezni. Amennyiben a kívánt tét nehezen megtalálható, vagy elérhetetlen a többi játékos, és azok tétjei miatt, akkor a teendő a zsetonok maga elé helyezése, majd a kívánt tét hangos bemondása. Ebben az esetben a krupié megismétli a bejelentést, majd elhelyezi a zsetonokat a kiválasztott helyre.    </p>
    <hr>
  <h3 class="text-left">Gurítás</h3>
    <p>
      A krupié bizonyos idő elteltével elindítja a golyót. Ilyenkor a játékosoknak van még egy kevés ideje tétjeik megtételére. A golyót mindig a kerék forgásirányával ellentétes irányban gurítják, és az utolsó nyerőszám pozíciójában engedik el. A nap első játékában a dátumhoz igazítják a golyó elengedését, és a mindenkori hónap aktuális napjának megfelelő számnál engedik útjára a golyót.
      A játékosok még a gurítás ideje alatt is tehetnek tétet egészen addig, míg a krupié le nem zárja a tétrakást, nem sokkal a golyó megérkezése előtt. A játékosok kérhetnek a krupiétól hosszú, vagy rövid gurítást. Ha több játékosnak egymással ellentétes kérése van, a krupié annak tesz eleget, akinek nagyobb tétje van az asztalon. Ha a golyó három fordulatnál kevesebbet tesz meg, vagy a krupié egyéb hibát vét, no spint, azaz érvénytelen gurítást hirdetnek.    </p>
    <hr>
  <h3 class="text-left">Nyeremények kifizetése</h3>
    <p>
      A golyó célba érése után a krupié egy „dolly”-nak (win marker) nevezett súlyt helyez a nyerőszámra, majd bemondja azt, és annak színét. Elsőként a vesztes zsetonok besöprése történik meg. Ezt követően meghatározott sorrendben történik a nyeremények kifizetése: Az egyszerű tétek után a tucatok, majd a szám körüli nyeremények kerülnek kifizetésre. A tétek kifizetése után a krupié eltávolítja a win markert a tablóról, és kihirdeti az újabb játékot.    </p>
    <hr>
    <h2 class="text-left"> 
      Tétek:
    </h2>
    <img src="meret.jpg" alt="Méretek" title="Méretek" class="img-fluid img-thumbnail">
</div>
  </div>

</body>
</html>
